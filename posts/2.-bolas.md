---
title: 2. Bolas
summary: (con o aberto e con o fechado)
tags:
  - acentuacion_diacritica
  - sons_vocalicos
draft: false
show_toc: false
---
Poden parecer todas iguais, mais non son: unhas teñen *o* aberto e outras, *o* fechado.

## Bolas con o fechado

Comezamos polas *bolas* con *o* fechado, por seren só dúas:

1. A bola de pan, un tipo de pan pequeno, redondo e chato. 👇

![Image](/img/bola_pan.jpg){.is-square}

2. A bola de nata, un bolo doce elaborado cunha base de masa de pan e nata, típico da comarca de Ferrol. 👇

![Image](/img/bola_nata.jpg){.is-square}

3. En canto nós temos a bola de nata, en Portugal teñen unha versión salgada, realizada con masa de pan recheada de embutidos.

![Image](/img/bola_portuguesa.jpg){.is-square}

As tres, con *o* fechado.

b<mark>o</mark>la <br>
<audio src="https://ilg.usc.es/pronuncia/mp3/b/1459.mp3" controls> </audio> 

## Bólas con o aberto

As *bólas* con *o* aberto son moitas máis. A razón é simple. Estamos rodeados de cousas con forma esférica ou circular, por tanto, podemos aplicar a palabra a obxectos moi diversos. Encontramos bólas... 

No fútbol (tamén no baloncesto, no voleibol, no tenis, no golf etc.) 👇

![Image](/img/bola_futebol.jpg){.is-square}

Nas piscinas 👇

![Image](/img/piscina_de_bolas.jpg){.is-square}

Nas árbores de nadal 👇

![Image](/img/bola_natal_2.jpg){.is-square}

Nos ximnasios 👇

![Image](/img/bola_pilates.jpg){.is-square}

As videntes úsanas para adiviñaren o futuro 👇

![Image](/img/bola_de_cristal.jpg){.is-square}

Coas de neve, podemos brincar no inverno 👇

![Image](/img/bola_neve.jpg){.is-square}

Mesmo temos o xogo das bólas, para o que só necesitamos estas bólas de vidro 👇

![Image](/img/bolas_2.jpg){.is-square}

E até existen unhas para apertarmos nos momentos de *stress* 👇

![Image](/img/bola_anti_stress_1.jpg){.is-square}

A pronuncia do *o* en todos os casos que acabamos de listar é aberta: *bóla de fútbol, piscina de bólas, bóla de nadal, bóla de pilates, bóla de cristal, bóla de neve, xogo das bólas, bóla anti-stress...* 

### E as bólas... 🤭? 

Si, si, esas bólas tamén son con *o* aberto! 

b<mark>ó</mark>la <br>
<audio src="https://ilg.usc.es/pronuncia/mp3/b/1460.mp3" controls> </audio>

Estas formas acentúanse para as diferenciar da *bola* (de pan ou de nata) que, aínda que se escribe igual, xa dixemos que se pronuncia cun *o* fechado. 

## E en portugués?

A pronuncia de todas estas palabras é igual en galego/portugués, a diferenza é unicamente gráfica. En galego, decidiron acentuar as *bólas* con *o* aberto; en portugués, non acentúan nunca esta palabra. 

### Para que fique claro 

Larpeiros, isto tamén é unha *bola* con *o* aberto, mais o que verás nas pastelarías vai ser: bola de berlim 👇

![Image](/img/bola_berlim.jpg){.is-square}
