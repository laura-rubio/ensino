---
title: Mallando no ximnasio
summary: 8 exercicios moi habituais en calquera rutina de adestramento
tags:
  - lexico
draft: false
show_toc: false
---
## 1. Quecemento

Calquera práctica deportiva debe comezar sempre por isto. Quecermos os nosos músculos é fundamental para evitarmos posíbeis lesións.

![Image](https://media2.giphy.com/media/v1.Y2lkPTc5MGI3NjExcGNibmw1ajV5MXYyYjd1ejVzaTdhdDFzcmcydjJyczBwandicHA0ciZlcD12MV9pbnRlcm5hbF9naWZfYnlfaWQmY3Q9Zw/l4pTcItP8LYd1fMZ2/giphy.gif)


## 2. Abdominais

Após o quecemento, iniciamos a nosa sesión de adestramento cuns *abdominais,* e non *abdominales.* A regra de formación do plural é clara: as palabras agudas de máis de unha sílaba que acaban en *\-l,* substitúen o *\-l* polo *\-is*. Ex.: *abdominal > abdominais, semanal > semanais.*

![Image](https://media4.giphy.com/media/v1.Y2lkPTc5MGI3NjExc2hpNWtlMThhZ3E3Zmx3eTY2ZmIyY3lmd202ejJmcGZwZW9kbmVheSZlcD12MV9pbnRlcm5hbF9naWZfYnlfaWQmY3Q9Zw/jQratcmckkyoZH85v6/giphy.gif)

## 3. Agachamentos

Continuamos cunha serie de *agachamentos. Sentadillas* é o nome en español. Por favor, desconfía sempre das palabras coa terminación *\-illo/-illa*! A maioría das veces trátase de castelanismos: *\*cigarrillo > cigarro, \*bolsillo > peto* ou *bolso.*

![Image](https://media0.giphy.com/media/v1.Y2lkPTc5MGI3NjExdWE0aXFmenY3bmJ5ODBvMWIzdW44anpueGd6ZjllYmptN2FjcTA3ZCZlcD12MV9pbnRlcm5hbF9naWZfYnlfaWQmY3Q9Zw/3NwOzakbqzOrsfMKBC/giphy.gif)


## 4. Agachamentos búlgaros

E máis agachamentos! O agachamento búlgaro é unha modalidade das moitas que existen deste exercicio. Lémbrate de que no caso das palabras compostas por un substantivo e un adxectivo, tes que pór en plural as dúas palabras. Ex.: *ourizo cacho* > *ourizos cachos.*

![Image](https://media0.giphy.com/media/v1.Y2lkPTc5MGI3NjExbHh2OHh6MDc4bXhoMzF0MGd4OHpldWlsdTZ4MjE3amhwZDd5MHFqOCZlcD12MV9pbnRlcm5hbF9naWZfYnlfaWQmY3Q9Zw/Q8O1oo9cKR3zbBJA2D/giphy.gif)

## 5. Elevacións

O noso seguinte exercicio non son nin as *dominadas* (en español) nin os *pull ups* (en inglés), senón as *elevacións,* con certeza, un dos máis duros de toda esta serie. 

![Image](https://media4.giphy.com/media/v1.Y2lkPTc5MGI3NjExbjg1cjkzaHZ1eG9nZXBnZjB4dXJ0ZWhybWE4azdud2U4ZnFnamY4bCZlcD12MV9pbnRlcm5hbF9naWZfYnlfaWQmY3Q9Zw/l1BgRucd74s7erdYs/giphy.gif)


## 6. Flexións

Deixamos a barra e imos agora para o chan para facermos unhas flexións de brazo. Continuamos con outro exercicio exixente, capaz de deixarnos sen folgos antes de chegarmos a 10. E ti cantas consegues facer?

![Image](https://media4.giphy.com/media/v1.Y2lkPTc5MGI3NjExcGQwZ2NycGt6emw5NGd1NDYzOThvajdvaWRqZG1reDQ1enRqbWhqeCZlcD12MV9pbnRlcm5hbF9naWZfYnlfaWQmY3Q9Zw/4HgsfDIXY4F6cOnAK2/giphy.gif)


## 7. Pranchas

Acabamos cunha prancha, o exercicio que consiste en mantermos o corpo en posición horizontal apoiados unicamente nas puntas dos pés e nas palmas das mans ou nos antebrazos.

![Image](https://media2.giphy.com/media/v1.Y2lkPTc5MGI3NjExbmxyc3dwdzNydTZlMnF5ZDF3YXd1cDVoZWtqNno0Nm04NnhpcmtwbiZlcD12MV9pbnRlcm5hbF9naWZfYnlfaWQmY3Q9Zw/d3mlADRlF7SMFQRy/giphy.gif)


## 8. Alongamentos

Para aliviarmos a tensión muscular e relaxarmos o corpo despois da práctica deportiva, finalizamos o noso adestramento alongando ben os músculos.

![Image](https://media4.giphy.com/media/v1.Y2lkPTc5MGI3NjExNjNkZHU2N252ZzZxNGd0bmVybnY3dXR6NWJuYmxlMzFsN2ducDZkZyZlcD12MV9pbnRlcm5hbF9naWZfYnlfaWQmY3Q9Zw/whaSNP7YX9LRVToMDk/giphy.gif)
