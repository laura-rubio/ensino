---
title: Vamos tratar da papelada!
summary: Lista de verbos que vas ter de conxugar para lidar co papelame
tags:
  - lexico
draft: false
show_toc: false
---

![Image](https://media0.giphy.com/media/v1.Y2lkPTc5MGI3NjExbHY4dGZmYTllMHh5YWd2ZHBwbGhveGlqeGVxNDl1d3p4cmRjbHZ3cyZlcD12MV9pbnRlcm5hbF9naWZfYnlfaWQmY3Q9Zw/H4iTqZzLoxVLp97Ige/giphy.gif)

Encher papeis e máis papeis, todo é papelame! Gustemos ou non, infelizmente, esa é a realidade. A burocracia consome cada vez máis tempo, enerxía e diñeiro, por tanto, as accións que presento a seguir están moi presentes no día a día de todas as persoas. Seleccionei algunhas das máis habituais, repara só que o galego ten formas propias para todas estas xestións, logo non uses o castelanismo.

<article>

1. Adjuntar (documentación, archivos) > **anexar** ~ **xuntar** ~ **achegar** (documentación, arquivos... en papel ou en formato electrónico)

</article>

<article>

2. Archivar > **arquivar**

</article>

<article>

3. Convalidar (un título) > **recoñecer** ~ **validar** (un título)

</article>

<article>

   4. Firmar > **asinar**

*Firma* aparece no dicionario, sei, mais o verbo **asinar** e o substantivo **sinatura**, son as formas maioritarias e as que verás, ou deberías ver, na documentación en galego.

</article>

<article>

   5. Recopilar > **recompilar** (máis papeis, claro)

</article>

<article>

   6. Rellenar, cumplimentar (formularios...) > **encher**, **cubrir** (formularios...)

</article>

<article>

   7. Sellar > **selar** 

</article>

<article>

   8. Subsanar (un defecto de forma) > **corrixir** (un defecto de forma, ou sexa, máis papelorio)

</article>

<article>

   9. Tachar > **riscar**

</article>
