---
title: O til non é un acento
tags:
  - ortografia
  - acentuacion
draft: false
show_toc: false
---
## O til
Esta é a cabeza dunha alumna que acaba de descubrir que o *til* non é un acento 👇

![Image](https://media4.giphy.com/media/v1.Y2lkPTc5MGI3NjExNzhyZDVuMWZ2OTlzOWh6eWs3NjVpcmZndzVicjQ2ZGFqenp6cTZ5OCZlcD12MV9pbnRlcm5hbF9naWZfYnlfaWQmY3Q9Zw/l4FGvUYI0tETAQwGk/giphy.gif)

Non estou a exaxerar! Nas miñas aulas, isto é moi habitual!

O que é o til, entón? 👇

O til é un sinal gráfico que se coloca sobre certas vogais para indicar que son nasais: m**ã**e, coraç**ã**o...
E tamén sobre o **ñ**. Este é o seu aspecto: 

<e-moji> ~ </e-moji>

Non se trata, por tanto, dun sinónimo de *acento,* é outra cousa. 

## O acento

O acento, como xa sabes, é o sinal que utilizamos para marcar a sílaba tónica e tamén a pronuncia aberta ou fechada das vogais. 

Aínda que en galego (e tamén en portugués) só temos a palabra *acento* para chamalo, a verdade é que existen diferentes tipos de acentos gráficos: 

O que usamos en galego é unicamente o acento agudo 👇 

<e-moji> ´ </e-moji>
Exs.: *café, portugués,* vou *á* praia.

Mais, se escribirmos en portugués, teremos que usar tres:

O acento agudo 👇

<e-moji> ´ </e-moji>
Cando a vogal tónica for aberta: *café*

O acento circunflexo 👇

<e-moji> ^ </e-moji>
Cando a vogal tónica for fechada: *português*

O acento grave 👇

<e-moji> ` </e-moji>
Nas contraccións: vou *à* praia


E *tilde?*

Esquécete de ~~tilde~~, 🙏. Só é usado como sinónimo de acento no español.
